# Norsk: Hand-out for avgjørelse om digital tvilling prosjekt høsten 2023

Vi trenger en bedre forståelse av hva digitale tvillinger i den industrielle digitaliseringen vil bety, og hvilken rolle ABB skal ha i dette landskapet. Dette er spesielt viktig fordi flere av våre kunder allerede har annonsert at de satser på digitale tvillinger, og vil sette krav til våre leveranser framover som vi per i dag ikke vet helt hva innebærer. En av de største utfordringene vi står ovenfor, er at vi mangler et felles språk, både i intern og ekstern kommunikasjon. Dermed ender vi ofte opp med å bruke begreper som vi ikke har den samme felles forståelsen for, og snakker slik forbi hverandre i diskusjonen rundt digitale tvillinger. Beslektet til, og sammen med, digitale tvillinger trenger vi også en bedre felles forståelse av begreper som kunstig intelligens, maskinlæring, big data, internet of things, industry 4.0.

Svaret på hvordan vi kan løse dette, mener vi ligger i å allokere ressurser, tid og penger til en utforskningsfase nå i høst, for å innhente kunnskap om, og kunne danne et grunnlag for hvor ABB kan plassere seg i det digitale tvilling landskapet. I den forbindelse er det viktigste å sikre en posisjon der både kunden og ABB ser en verdi og har en felles forståelse av hva som tilbys. For å utforske dette, ønsker vi å starte med å se på et marked, beskrive mulige business caser og kvalifikasjonene som trengs, og eksemplifisere dette ved å hente fram kunders forståelse og ønske for ABB sin rolle. Til slutt ut fra det grunnlaget ønsker vi å skape en felles forståelse av hva en digital tvilling i ABB vil si, og å komme med et forslag for en mulig digital tvilling pilot med en kunde.

Digital tvilling har vært et av de store buzz-ordene lenge, og noe man som et moderne selskap er nødt til å forholde seg til. Hva en digital tvilling er, er det mange oppfattelser av, og er noe som bør settes i et system slik at man snakker om det samme. Det inngår også flere andre begreper og teknologier innenfor paraplyen av digital tvilling, som for eksempel large language models som GPT-4 og asset models som Asset Administration Shell, som vi har et behov for å belyse nærmere.

De fleste av våre store konkurrenter investerer og slår seg sammen i partnerskap for å få dette til, og kundene våre følger med og gir prosjekter til de som er en del av digital tvilling bølgen, og ser også ut til å kunne profitere på det, se til eksempel GE og Siemens. Vi trenger også å utforske landskapet i forhold til hva våre konkurrenter og kunder ser på som en digital tvilling.

Kraften i å visualisere og ha en digital representasjon, ble eksemplifisert ved samarbeidet mellom ABB og Sumitomo. Der satte vi opp en 3D-modell av en flytende offshore substation for vindparker i et spillmiljø, og koblet på værdata, slik at man fikk grafisk forandring i modellen ettersom hva været var. Dette bidro til at man tidlig innså at designet slik det hadde vært på 2D tegnebrettet, ikke ville fungere i praksis, da det høyeste punktet på plattformen var oljetanken på trafoen, som da var meget utsatt for lynnedslag. Denne modellen ble mest gjort som et markedsføringsstunt, men dersom man hadde brukt mer tid på dette, kunne man også sett for seg å koble opp denne 3D-modellen, med andre programvare som ABB har. Dette kunne man da brukt til å få sanntids eller simulerte data visualisert i et nytt grensesnittformat, eksempelvis Alarm Insight.

Vi mener at temaet «Digital tvillinger» med tilhørende begreper, er så viktig å få en oversikt over, at vi bør sette ned en gruppe til å se spesielt på dette, og det derfor vi har foreslått en utforskingsfase i høst. Ikke minst tror vi at det er viktig å finne ut av hvordan man kan skape verdi, og lage noe som kan gjenbrukes over flere kunder og segmenter. For å få til det, er det behov for et team som spenner over flere kompetanseområder, med ulik bakgrunn for å favne den komplekse problemstillingen. Teamet som er foreslått, er Linnea Espevik, Iver Finne, Håkon Berg, Thomas Havsberg og John Pretlove. I tillegg vil man ha behov for støtte fra flere eksperter internt og muligens eksternt. Totalt er det foreslått å bruke 1210h over 8 uker, med intern prislapp på rundt 1.5 til 2 MNOK.

**Kilder** 

- Teknologi
- IBM: What is a digital twin: [https://www.ibm.com/topics/what-is-a-digital-twin](https://www.ibm.com/topics/what-is-a-digital-twin)
- Digital twins, models and shadows: [https://www.wizata.com/knowledge-base/difference-between-digital-twin-digital-model-and-digital-shadow](https://www.wizata.com/knowledge-base/difference-between-digital-twin-digital-model-and-digital-shadow)
- Asset Administration Shell – Digital representation of an asset, Industry 4.0 enabler og etterspurt av bla. Equinor. For en kort intro til AAS, se Plattform Industrie 4.0: [https://reference.opcfoundation.org/I4AAS/v100/docs/4.1](https://reference.opcfoundation.org/I4AAS/v100/docs/4.1)
- GPT-4 and the future of digital twins: [https://ts2.space/en/chatgpt-4-and-the-future-of-digital-twins-ai-driven-virtual-models-and-simulations-for-industry/](https://ts2.space/en/chatgpt-4-and-the-future-of-digital-twins-ai-driven-virtual-models-and-simulations-for-industry/)
- Konkurrenter
- GE: [https://www.ge.com/digital/blog/industrial-digital-twins-real-products-driving-1b-loss-avoidance](https://www.ge.com/digital/blog/industrial-digital-twins-real-products-driving-1b-loss-avoidance)
- Siemens: [https://www.siemens.com/us/en/company/topic-areas/advanced-manufacturing/digital-twin-in-advanced-manufacturing.html](https://www.siemens.com/us/en/company/topic-areas/advanced-manufacturing/digital-twin-in-advanced-manufacturing.html)